---
id: dc9788f6-58fb-41e0-848f-0d403fee0439
blueprint: page
title: Historie
updated_by: e4babf1b-4519-4d9f-b634-0f0ad139513a
updated_at: 1685711500
page_content:
  -
    type: paragraph
    attrs:
      textAlign: left
    content:
      -
        type: text
        text: 'Historie Českých center se začala psát roku 1949, kdy byla založena Kulturní a informační střediska (KIS) v Sofii a Varšavě. KIS byla přímým předchůdcem Českých center a soustředila se především na kulturní akce, pořádala filmové i literární večery, přednášky, koncerty i jazykové kurzy. Tyto aktivity byly součástí ideologické propagandy a cílily na spřátelené socialistické státy – v 50. letech KIS rozšířila svou působnost o Maďarsko (Budapešť) a Německou demokratickou republiku (Berlín), v 80. letech se otevřelo další centrum v rumunské Bukurešti.'
  -
    type: paragraph
    attrs:
      textAlign: left
    content:
      -
        type: image
        attrs:
          src: 'asset::assets::history/gita_fuchsova.jpg'
          alt: "Rozhovor s\_první generální ředitelkou Správy kulturních zařízení/Správy českých center Gitou Fuchsovou © Rudé Právo, 5. 9. 1994, se svolením vydavatele"
      -
        type: text
        text: "Po revoluci na činnost KIS navázala Správa zahraničních kulturních zařízení, která se roku 1994 přejmenovala na Správu českých center, později pouze Česká centra. Popřevratovou snahou bylo pokračovat v činnosti v regionech, kde již střediska založena byla, zároveň však rozšířit svoje působení především do zemí západní Evropy. Roku 1993 vznikla centra ve dvou z největších západoevropských metropolích – Londýně a Vídni, zřízeno bylo i moskevské centrum v Rusku, s nímž ČR usilovala o korektní, rovnoprávné vztahy, nezatížené minulostí. V 90. letech byla téměř každoročně otvírána nová centra – v\_Haagu (dnes působnost v\_Rotterdamu), Bratislavě, Bruselu, Paříži či Stockholmu. Významným milníkem bylo v\_roce 1995 zřízení prvního mimoevropského centra v New Yorku."
  -
    type: set
    attrs:
      id: lhgaadpp
      values:
        type: video
        video: 'https://www.youtube.com/watch?v=3v8xOii2R_4'
  -
    type: paragraph
    attrs:
      textAlign: left
    content:
      -
        type: text
        text: 'Spolu se změnou teritoriálního zaměření se proměnil i obsah činnosti Českých center, který se rozrostl o podporu vývozu a cestovního ruchu. Svou činností podporovala Česká centra také tehdejší snahy zapojit Česko do evropských struktur (NATO, EU), jako je NATO či EU, v čemž jí Česká centra také pomáhala.'
  -
    type: paragraph
    attrs:
      textAlign: left
    content:
      -
        type: text
        text: "Počátkem nového milénia vyklíčila potřeba výrazněji koncepčně uchopit prezentaci Česka v zahraničí, vytvořit jeho lehce rozpoznatelnou značku a sjednotit různé způsoby propagace. Roku 2001 byl proto spuštěn třífázový projekt CzechIdea, v rámci jehož první etapy se konala panelová diskuze o tom, jak by se mělo Česko představovat v zahraničí. Na diskuzi v následujícím roce navazoval průzkum mezi zahraničními respondenty, který ukázal slabá i silná místa našeho obrazu za hranicemi. Součástí byla rovněž soutěž pro studenty designu na téma Já a Česká republika, jejíž vítězné práce pak měly být použity při prezentaci v\_rámci sítě Českých center v zahraničí. Snaha o větší koncepčnost byla viditelná i v jiných oblastech. Pokračováním trendu sjednocení priorit prezentace Česka bylo vydání Strategie činnosti 2012–2015, která se koncepčně věnuje také veřejné diplomacii."
  -
    type: paragraph
    attrs:
      textAlign: left
    content:
      -
        type: text
        text: 'Kolem roku 2000 také značně narostl počet návštěvníků akcí pořádaných ČC, mezi lety 2000 a 2001 dokonce o celou polovinu. Současně stála Česká centra před další výzvou – proniknout do přirozeného kulturního prostředí daných zemí. Toho dosahovala více způsoby – především navazovala spolupráci s místními organizacemi, což se projevilo i v číslech: v letech 2003–2006 se soustavně zvyšoval podíl akcí, které ČC pomáhala organizovat, ale nebyla organizátorem hlavním (zatímco v roce 2003 z veškerých svých akcí jen v 38 % vystupovala jako spoluorganizátor, v roce 2004 to již bylo 75 %), zároveň iniciovala akce, které probíhaly mimo budovy ČC a které postupně mezi pořádanými událostmi začaly dominovat.'
  -
    type: paragraph
    attrs:
      textAlign: left
    content:
      -
        type: text
        text: "V roce 2006 započala intenzivnější expanze ČC, jež se dosud téměř výhradně zaměřovala na Evropu, i do mimoevropských oblastí. Toho roku zahájilo svou činnost centrum v Tokiu, o rok později pak v Buenos Aires, v roce 2010 v Tel Avivu a o tři roky později v jihokorejském Soulu. Konečně se ale také ústředí ČC mohlo prezentovat i v\_Česku – otevřením Galerie Českých center vznikl prostor pro pořádání akcí, výstav, které následně putovaly do zahraničí, a příležitost pro budování a upevňování vztahů s\_českými partnery i obeznámení českého publika se svými aktivitami ve světě."
  -
    type: paragraph
    attrs:
      textAlign: left
    content:
      -
        type: text
        text: "Tento rok byl významný i z\_dalšího důvodu: Česká centra se stala jedním prvních členů nově vzniklé organizace EUNIC, sítě evropských kulturních institutů. Česká centra mimo jiné iniciovala jeden z nejvýraznějších projektů EUNIC, Noc literatury, ke které se přidává stále více evropských zemí"
  -
    type: paragraph
    attrs:
      textAlign: left
    content:
      -
        type: text
        text: 'Roku 2010 dolehla na českou vládu světová hospodářská krize, v jejímž důsledku byl Českým centrům výrazně snížen každoroční příspěvek do rozpočtu. Ta na to reagovala několika způsoby – ukončila činnost center v Buenos Aires a Košicích, zároveň se však snažila získat peníze na fungování organizace z jiných zdrojů. Řešením se stalo rozšíření výdělečné aktivity Českého domu v Moskvě, příjem z jeho ubytovacích a gastronomických služeb tvořil stále větší procento celkového příjmu ČC.   '
  -
    type: paragraph
    attrs:
      textAlign: left
    content:
      -
        type: text
        text: "Rok 2011 přinesl pozitiva v oblasti navazování nových vztahů s partnery. Byla uzavřena smlouva se Staropramenem, generálním partnerem sítě Českých center, historicky první svého druhu. Podařilo se nastavit mechanismy získávání finančních prostředků z tzv. třetího sektoru, které by měly směřovat efektivní motivací k dárcovství. Nezbytnou součást těchto aktivit představovala také grantová politika, získávání finančních prostředků z grantů Evropské unie. Česká centra podala tzv. dvouletý grant na realizaci mezinárodního projektu European Literature Nights 2012-2014 (program CULTURE 2007–2013).  Je na místě připomenout též přípravu programu reflektující tak významnou událost, jakou jsou Letní olympijské hry v Londýně. Ve spolupráci s Českým olympijským výborem a dalšími partnery, započaly přípravy bohatého programu Czech Open 2012. V jeho rámci pak na více než deseti místech v Londýně probíhaly výstavy, koncerty i street performance. Program se soustředil na londýnskou čtvrť Islington, která hostila Český dům otevřený v době her všem fanouškům. Czech Open 2012 představil v Londýně projekty a tvorbu mnoha desítek českých a britských umělců s tvůrčím zapojením londýnských i českých dětí. Tento rok však byl podstatný i z\_jiného úhlu pohledu: Od roku 2012 totiž mohou studenti absolvovat stáže jak na ústředí, tak v jednotlivých Českých centrech v zahraničí. "
  -
    type: paragraph
    attrs:
      textAlign: left
    content:
      -
        type: text
        text: 'V roce 2013 se podařilo rozšířit oblast aktivit v Asii. V pořadí dvaadvacáté České centrum bylo otevřeno na jaře v jihokorejském Soulu. Následující rok (2014) se pak do popředí dostává také agenda kurátorských cest. Zásluhou Českých center dochází na intenzivnější propojení české a zahraniční umělecké scény. '
  -
    type: paragraph
    attrs:
      textAlign: left
    content:
      -
        type: text
        text: 'Programová strategie Českých center se v roce 2016 zaměřila na posilování image naší republiky v zahraničí prostřednictvím efektivnější prezentace výsledků české vědy. Agenda VAVAI se stává součástí programových aktivit. Zároveň došlo ke zvýšení počtu novinářských a kurátorských cest ze zahraničí do Česka, k systematickému a cílenému představování mladé generace umělců a nově objevených talentů/vítězů uměleckých soutěží. Ve spolupráci s Ministerstvem zahraničních věcí ČR byl uveden do provozu projekt CzechPlatform.cz. Cílem bezplatného informačního portálu bylo přispívat k větší koordinaci a synergii české zahraniční prezentace v oblasti kulturních a kreativních průmyslů. '
  -
    type: paragraph
    attrs:
      textAlign: left
    content:
      -
        type: text
        text: "Výrazným tématem roku 2018 bylo Výročí 100 let České republiky. Od začátku roku probíhaly\Lve spolupráci Českých center v\_zahraničí a zastupitelských úřadů výstavy, přednášky, besedy, kulaté stoly s\_jasným cílem: akcentovat významné milníky spojené s\_historií naší země. V\_rámci říjnových oslav však byly i v\_Praze k\_vidění hned tři výstavy, které vznikly ve spolupráci Českých center a které se na cestě Evropou (a ze zámoří) zastavily v\_Galerii Českých center, aby odsud dále putovaly do jiných světových metropolí: Výstava Československá státnost 1918, Pražské jaro 1968, Mini wonders/ česká hračka včera a dnes  "
  -
    type: paragraph
    attrs:
      textAlign: left
    content:
      -
        type: text
        text: 'Dalším tématem tohoto roku se stává oblast vzdělávání a výuka jazykových kurzů. Česká centra začala prohlubovat spolupráci s vysokými školami a odbornými institucemi. Organizování jazykových kurzů v zahraničí se stalo sílící prioritou. V rámci vnějších ekonomických vztahů došlo k intenzivnějšímu propojení zahraniční kulturní prezentace s významnými českými značkami. Českým subjektům byla zprostředkována účast na zahraničních projektech, ještě více se prohloubil networking v oblasti rozvoje mezinárodní spolupráce. V tomtéž roce se pak síť Českých center dále rozšířila o Český dům Jeruzalém, České centrum Athény a stejně tak byly završeny přípravy na znovuotevření Českého domu Řím. '
  -
    type: paragraph
    attrs:
      textAlign: left
    content:
      -
        type: text
        text: "V roce 2019 byla připravena nová Strategie Českých center pro období 2020–2023, jejíž součástí se stala také nová definice Českých center jakožto kulturního institutu a v této souvislosti došlo na novou formulaci poslání. Nově došlo také k prohloubení vazeb s partnery v Česku formou memorand o spolupráci. Koncem roku byl v\_Bratislavě otevřen Český dům. Březen roku 2020 spojený s počátkem pandemie Covid-19 znamenal pro Česká centra stejně jako pro celý svět důležitou výzvu. Pětadvacet zastoupení sítě Českých center pružně zareagovalo a přesunulo aktivity z reálného prostoru do on-line prostoru. Na pořad dne se dostávají tzv. nové formáty spočívající v\_prezentacích v\_digitálním prostředí. V\_tomto roce dochází na uzavření Galerie Českých center."
  -
    type: paragraph
    attrs:
      textAlign: left
    content:
      -
        type: text
        text: 'V rámci nové Strategie Českých center 2020–2023 se pak zařadilo mezi stávající prioritní oblasti také začleňování témat Agendy 2030, environmentální politiky a principů udržitelného rozvoje. V daném období se otevírá další České centrum, a to v gruzínském Tbilisi. '
  -
    type: paragraph
    attrs:
      textAlign: left
    content:
      -
        type: text
        text: 'Rok 2022 přinesl další a neméně závažnou výzvu. Ruská agrese proti Ukrajině narušila elementární jistoty života v současné Evropě. Také v tomto případě reagovala Česká centra obratem nejen vyjádřením podpory, ale především vytvořením speciálního programu zaměřeného na konkrétní adresnou pomoc kolegům z Českého centra Kyjev i ukrajinským partnerům. Česká centra v zahraničí připravila řadu programových a charitativních aktivit, konala se čtení, koncerty, diskuse, filmové projekce i charitativní aukce. Prostřednictvím sítě Českých center se apel pomoci šířil dál do světa. Díky štědrému přispění Nadace J&T poskytla zdarma intenzivní on-line kurzy češtiny s cílem začlenit uprchnuvší ukrajinské občany do české společnosti. Z výše uvedených důvodů pak byla pozastavena činnost v Rusku prostřednictvím Českého centra a došlo na uzavření Českého domu Moskva.'
  -
    type: paragraph
    attrs:
      textAlign: left
    content:
      -
        type: text
        text: 'České předsednictví v EU v druhé polovině roku 2022 znamenalo příležitost pro celkovou pozitivní prezentaci naší země ve světě. Při příležitosti CZ PRES připravila Česká centra širokou škálu aktivit. Pod mottem Vize pro Evropu se v síti českých kulturních institutů v EU i v mimoevropských destinacích představilo 10 síťových projektů, které tvořily hlavní linii nadcházející kulturní sezóny. Program vznikl za podpory Ministerstva zahraničních věcí ČR a k realizaci se spolu s Českými centry v zahraničí připojily také zastupitelské úřady.'
  -
    type: paragraph
    attrs:
      textAlign: left
    content:
      -
        type: text
        text: "V\_červnu stejného roku byl generální ředitel ČC Ondřej Černý zvolen do vedení EUNIC; tento mandát trvá obvykle 2 roky. Významným okamžikem roku 2022 bylo i zřízení Českého centra Káhira, čímž se síť rozšířila na 4. kontinent. V současné době se chystá otevření Českého domu Bělehrad."
  -
    type: paragraph
    attrs:
      textAlign: left
    content:
      -
        type: text
        text: 'Při pohledu zpět je jasné, že Česká centra za dobu své existence ušla dlouhou cestu. Ujasnila si své priority a možnosti prezentace Česka v zahraničí. Značně rozšířila svou činnost, a to jak teritoriálně, tak programově, zapojila se do evropských struktur, navázala spolupráci s mnoha partnery a dokázala, že jsou schopna pružně reagovat na nové výzvy. '
  -
    type: set
    attrs:
      id: lhgkd77l
      values:
        type: downloads
        heading: 'Výroční zprávy'
        downloads:
          - downloads/annual_reports/2021.pdf
          - downloads/annual_reports/2020.pdf
          - downloads/annual_reports/2019.pdf
          - downloads/annual_reports/2018.pdf
          - downloads/annual_reports/2017.pdf
          - downloads/annual_reports/2016.pdf
          - downloads/annual_reports/2015.pdf
          - downloads/annual_reports/2014.pdf
          - downloads/annual_reports/2013.pdf
          - downloads/annual_reports/2012.pdf
          - downloads/annual_reports/2011.pdf
          - downloads/annual_reports/2010.pdf
          - downloads/annual_reports/2009.pdf
          - downloads/annual_reports/2008.pdf
          - downloads/annual_reports/2007.pdf
          - downloads/annual_reports/2006.pdf
          - downloads/annual_reports/2005.pdf
          - downloads/annual_reports/2004.pdf
          - downloads/annual_reports/2003.pdf
          - downloads/annual_reports/2002.pdf
---
