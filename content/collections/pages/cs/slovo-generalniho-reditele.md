---
id: 1f144146-35c1-4c15-8589-b52dc8df3e02
blueprint: page
title: 'Slovo generálního ředitele'
updated_by: e4babf1b-4519-4d9f-b634-0f0ad139513a
updated_at: 1683886212
page_content:
  -
    type: paragraph
    attrs:
      textAlign: left
    content:
      -
        type: text
        text: 'Vážené dámy, vážení pánové, drazí přátelé,'
  -
    type: paragraph
    attrs:
      textAlign: left
    content:
      -
        type: text
        text: "letošní rok je pro naši síť významným, stejně jako pro řadu dalších organizací a institucí včetně naší samostatné republiky jako takové. Připomínáme si 30 let novodobé historie Českých center, nicméně kulturní zastoupení naší země započalo hlouběji v\_minulosti, kdy vznikala tzv. kulturní a informační střediska socialistického přátelství např. ve Varšavě, Bukurešti, Berlíně nebo Sofii a na jejichž činnost v\_roce 1993 navázala právě Česká centra. Došlo k\_zásadní transformaci činnosti a rozšíření sítě v 90. letech do západní Evropy a severní Ameriky a po roce 2000 také např. do východní Asie. V\_současné době jsme přítomni v\_26 světových metropolích, na 4 kontinentech včetně aktuálně nejnovějšího centra v\_africké Káhiře. "
  -
    type: paragraph
    attrs:
      textAlign: left
    content:
      -
        type: text
        text: "Uplynulých třicet let bylo pro Česká centra velmi dynamických. Bylo potřeba nastavit vlastní stabilní systém fungování, ale zároveň reagovat na výzvy, které přirozeně provázely a provázejí vývoj naší země i celého současného světa. Zásadními okamžiky pro nás bylo jak samotné rozdělení republiky, které nasměrovalo naši činnost, tak posléze vstup do NATO, EU včetně jejího již druhého předsednictví v\_nedávné době, ale i nepředvídatelných událostí posledních let v\_podobě pandemie nebo válečná agrese. "
  -
    type: paragraph
    attrs:
      textAlign: left
    content:
      -
        type: text
        text: "Záměrem naší speciální webové stránky není zpracovat historická fakta a data, ale prostřednictvím vybraných dokumentů, mediálních výstupů, původních rozhovorů nebo autentických vzpomínek daných aktérů připomenout význam kulturní reprezentace naší země i vše, co k\_jejímu úspěšnému naplňování navzdory výzvám doby minulé i současné vedlo. "
  -
    type: paragraph
    attrs:
      textAlign: left
    content:
      -
        type: text
        text: "V\_pozici generálního ředitele jsem v\_roce 2018 navázal na práci svých 10 předchůdců a jednotlivé pobočky v\_zahraničí vedlo a koordinovalo do této doby téměř 200 kolegů a kolegyň, kteří připravili přes padesát tisíc prezentací české kultury ve světě. Všem jim, ale také umělcům, kreativcům, institucím a dalším partnerům patří za uplynulých 30 let spolupráce velký dík. Do budoucna bych síti Českých center přál stabilní zázemí a nadšený a zapálený tým, který je hrdý na své Česko."
  -
    type: paragraph
    attrs:
      textAlign: left
    content:
      -
        type: text
        marks:
          -
            type: bold
        text: 'Ondřej Černý'
---
