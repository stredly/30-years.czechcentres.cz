---
id: e93dc376-7147-4158-92f7-1a5e0b0eb144
blueprint: timeline
title: 'Založení Českého centra'
page_content:
  -
    type: paragraph
    content:
      -
        type: text
        text: "České centrum Londýn bylo založeno v\_roce 1993 a v\_úplných počátcích sídlilo v\_budově Velvyslanectví ČR v\_Londýně ve čtvrti Notting Hill. Prvním ředitelem ČC Londýn byl Michal Mareš (1993–1996). Za jeho působení se České centrum přestěhovalo do komerčních prostor na Great Portland Street v\_centru Londýna, kde disponovalo i výstavními prostory. Zde ČC vedla jako druhá ředitelka Olga Poivre d’Arvor (1997–1999) a poté Tomáš Zykán (1999–2004). V\_září roku 2003 se centrum přestěhovalo na věhlasnou Harley Street, kde mělo k dispozici pouze kancelářské prostory a prostory pro výuku češtiny. "
  -
    type: paragraph
    content:
      -
        type: text
        text: "Zde pak působil jako ředitel ČC Ladislav Pflimpfl (2004–2013) a Tereza Porybná (2013–2019). Centrum se znovu stěhovalo v\_roce 2014, a to přímo do centra tzv. West End, malebné čtvrti Covent Garden. Odsud pak proběhl poslední přesun v\_roce 2017, a to zpět na místo, kde centrum začínalo – do budovy českého velvyslanectví. Zde má ČC opět k\_dispozici nejen kanceláře a učebny pro výuku češtiny, ale také vlastní výstavní prostory, tzv. galerii Vitrínka, využívanou především k\_představení mladých uměleckých talentů. Od roku 2019 je ředitelem Přemysl Pela."
  -
    type: heading
    attrs:
      level: 2
    content:
      -
        type: text
        text: 'Architektura budovy'
  -
    type: paragraph
    content:
      -
        type: text
        text: "Budova ZÚ, v\_níž ČC sídlí, byla dostavena v\_roce 1970 jako budova Československé ambasády. Jejím architektem byl Jan Šrámek a jeho spolupracovníky Jan Bočan a Karel Štěpánský z ateliéru Beta Projektového ústavu hlavního města Prahy. Stavba v\_roce 1971 získala prestižní cenu RIBA (Cena Královského institutu britských architektů), což je doposud nejvyšší ocenění, jakého se novostavbě českého velvyslanectví dostalo. Po rozdělení Československa v\_roce 1993 si nově vzniklé republiky rozdělily dvě hlavní budovy původní stavby sdílející společnou zahradu. Více o oceněné brutalistní stavbě velvyslanectví a jejích specifikách můžete zjistit ve videu Brutal Beauty, ve kterém budovami provází britský kritik a spisovatel zabývající se architekturou, Owen Hatherley."
  -
    type: set
    attrs:
      id: lg3f225r
      values:
        type: video
        video: 'https://www.youtube.com/watch?v=xgA378dBk9E'
  -
    type: heading
    attrs:
      level: 2
    content:
      -
        type: text
        text: 'Významné osobnosti'
  -
    type: paragraph
    content:
      -
        type: text
        text: "Za třicet let svého působení přivítalo České centrum Londýn stovky významných osobností (nejen) české kultury. Namátkou jmenujme: Václav Havel, Jiří Bělohlávek, David Černý, Sir Tom Stoppard, Miroslav Holub, Jan Švankmajer, Jan Kaplický, Plastic People of the Universe, Josef Koudelka, Stanislav Kolíbal, Ian Anderson, Timothy Garton Ash, Aleš Najbrt, David Vávra, Sir Michael Burton, Sir John Tusa. Jednu z\_akcí navštívil i současný král Spojeného království Karel III., v\_té době princ z\_Walesu."
  -
    type: heading
    attrs:
      level: 2
    content:
      -
        type: text
        text: Projekty
  -
    type: paragraph
    content:
      -
        type: text
        text: "České centrum Londýn pořádá každoročně už od roku 1997 festival Made in Prague. Tento multi-žánrový festival je největší přehlídkou české kultury v\_Londýně a je také jedním z\_nejstarších kulturních národních festivalů v\_britské metropoli. Za 26 let trvání festivalu byly jeho hosty například Jiří Menzel, Jan Švankmajer, Zdeněk a Jan Svěrákovi, Josef Abrhám, Juraj Herz, Helena Třeštíková, Iva Bittová, Emil Vichlický, Jiří Stivín, Ctibor Turba, Miroslav a David Ondříčkovi, Ida Kellarová, Petr Zelenka, Dejvické divadlo, Divadlo Bolka Polívky, František Skála, Woody a Steina Vašulka a mnozí další."
  -
    type: paragraph
    content:
      -
        type: text
        text: "Dalším dlouhodobým projektem ČC Londýn je Evropská noc literatury (European Literature Night), jež je londýnskou odnoží pražské Noci literatury a poprvé se konala roku 2009. Každoročně na ní spolupracují i další\_evropské kulturní instituty a ambasády sdružené v\_EUNIC a jejím dějištěm je Britská knihovna. Na pódiu se tu za tuto dobu za českou stranu vystřídali např. Petra Hůlová, Miloš Urban, Jáchym Topol, Tomáš Sedláček, Xavier Baumaxa a další. V\_letošním roce se Evropská noc literatury promění ve\_třídenní Festival evropských spisovatelů, kterého se za Českou republiku zúčastní spisovatelka Kateřina Tučková s\_anglickým vydáním svého románu Žítkovské bohyně.\_\_"
  -
    type: heading
    attrs:
      level: 2
    content:
      -
        type: text
        text: "Rezidence v Delfina Foundation\_"
  -
    type: paragraph
    content:
      -
        type: text
        text: "Od roku 2015 spolupracuje České centrum Londýn s\_londýnskou neziskovou organizací Delfina Foundation, která nabízí mladým umělcům a kurátorům rezidence v\_kreativním prostředí a zprostředkovává kontakt mezi uměleckou scénou a veřejností. Díky dlouhodobé spolupráci s\_ČCL, Institutem umění a v\_posledních letech také s\_Kuntshalle Praha se rezidencí zúčastnilo mnoho českých umělců a kurátorů: Šárka Zahálková, Václav Janoščík, Adam Vačkář, Jen Kratochvil, Jaro Varga, Tereza Záchová, Radek Brousil, Michal Novotný, Tereza Jindrová nebo Lucie Drdová."
  -
    type: set
    attrs:
      id: lg3f3iqe
      values:
        type: gallery
        gallery:
          - timeline/london/6_tomas-zykan-a-ladislav-pflimpfl_2005_treti-a-ctvrty-reditel-ccl_(c)archiv-cc-londyn.JPG
          - timeline/london/58_made-in-prague-festival-divaci-v-hledisti-s-programem-festivalu-v-regent-street-cinema_2017_(c)mirka-vecerova.jpg
          - 'timeline/london/68_international-fashion-showcase,-prehlidka-mladych-navrharu-v-ramci-london-fashion-week,-somerset-house_navrharky-libena-rochova-a-katerina-plamitzerova_2017_(c)jolly-thompson-.jpg'
  -
    type: bulletList
    content:
      -
        type: listItem
        content:
          -
            type: paragraph
            content:
              -
                type: text
                marks:
                  -
                    type: link
                    attrs:
                      href: 'https://london.czechcentres.cz/?locale=cs'
                      rel: null
                      target: _blank
                      title: null
                  -
                    type: bold
                text: 'České centrum Londýn'
dont_show_month: true
event_date: '1993-01-01'
cities: london
updated_by: e4babf1b-4519-4d9f-b634-0f0ad139513a
updated_at: 1682504335
---
